Polega na replikacji pracy dwóch lub więcej dysków fizycznych. Powstała przestrzeń ma rozmiar najmniejszego nośnika. RAID 1 jest zwany również lustrzanym (ang. mirroring). Szybkość zapisu i odczytu zależy od zastosowanej strategii:

Zapis:
- zapis sekwencyjny na kolejne dyski macierzy – czas trwania operacji równy sumie czasów trwania wszystkich operacji
- zapis równoległy na wszystkie dyski macierzy – czas trwania równy czasowi trwania operacji na najwolniejszym dysku.
Odczyt:
- odczyt sekwencyjny z kolejnych dysków macierzy (ang. round-robin) – przy pewnej charakterystyce odczytów możliwe osiągnięcie szybkości takiej jak w RAID 0;
- odczyt wyłącznie ze wskazanych dysków – stosowane w przypadku znacznej różnicy w szybkościach odczytu z poszczególnych dysków.

|                           Korzyści                           |                                          Wady                                          |
|:------------------------------------------------------------:|:--------------------------------------------------------------------------------------:|
| odporność na awarię N – 1   dysków przy N-dyskowej macierzy; |                          możliwa zmniejszona szybkość zapisu;                          |
|           możliwe zwiększenie szybkości   odczytu;           | utrata pojemności (całkowita pojemność jest taka jak pojemność   najmniejszego dysku). |
|             możliwe zmniejszenie czasu   dostępu.            |                                                                                        |


![raid1](3_2_1_raid1.png)
