Dane na dyskach są paskowane. Zapis następuje po 1 bicie na pasek, czyli każdy kolejny bit znajduje się na innym dysku. Potrzebnych jest więc minimum 8 powierzchni do obsługi danych oraz określona liczba dodatkowych dysków służących do przechowywania informacji generowanych za pomocą kodu Hamminga potrzebnych w celu korekcji błędów. Liczba dysków używanych do przechowywania tych informacji jest proporcjonalna do logarytmu liczby dysków, które są przez nie chronione. Bardzo ważną kwestią jest to, że rotacja talerzy wszystkich dysków macierzy musi być synchronizowana. Połączone dyski zachowują się jak jeden duży dysk. Dostępna pojemność to suma pojemności dysków przechowujących dane.

**Ten poziom RAID jest już od wielu lat uznawany za historyczny i nie jest aktualnie dostępne żadne komercyjne rozwiązanie RAID 2. Przykładem takiej macierzy były wczesne rozwiązania typu Thinking Machines CM-2.**

|                                                             						  							  								 Korzyści:  							 						 					                                                            |                                                                               						  							  								 Wady:  							 						 					                                                                              |
|:-----------------------------------------------------------------------------------------------------------------------------------------:|:-------------------------------------------------------------------------------------------------------------------------------------------------------------------------:|
|  						  							  								 każdy dowolny dysk (zarówno z danymi, jak i z kodem Hamminga) może w razie uszkodzenia zostać odbudowany przez pozostałe dyski.  							 						 					 |  						  							  								 konieczność dokładnej synchronizacji wszystkich dysków zawierających kod Hamminga (w przeciwnym wypadku dezorganizacja i całkowita nieprzydatność tych dysków);  							 						 					 |
|                                						  							  								 przyspieszenie zapisu i odczytu w porównaniu do pojedynczego dysku.  							 						 					                               |                                       						  							  								 długotrwałe generowanie kodu Hamminga przekładające się na wolną pracę całego systemu.  							 						 					                                     |

![raid1](3_2_1_raid2.png)
